На манна̄ни̇ ляӷá Ибо э̄я.
Таб сомбла о̄ӷлҗэшпи̇ ма̄т шуньдеӷыт о̄ӷлҗэшпа.
Таб сва̄ о̄ӷлҗэшпа.
На табыт чардье̄ла э̄ят.
На табыт азыт э̄я.
Табын нэм Лягор э̄я.
Таб ӯдинди̇ ӄуп э̄я.
Таб стройӄыт ӯдя.
Наття̄т кундóк таб варкá.
На табыт авыт э̄я.
Табын нэм Эле́нса э̄я.
Таб о̄ӷлҗымбыди̇ налӄуп э̄я.
Таб о̄ӷлҗэшпи̇ ма̄тӄыт ӯдя.
Кыбамыла табыт на̄дырнат.
Таб сва̄ӈ о̄ӷлҗымбыди̇ налӷуп э̄я.
Ма̄тӄыт авыт апсып по̄дэшпат.
Таб армагайп этре̄шпат.
На табыт арá э̄я.
Табын нэм Лябó э̄я.
Лябó сва̄ӈ ӄвӭ̄лчинди̇ ӄуп э̄я.
Табынáн поӄӄ ай ӄар э̄я.
Ӄарӄыт квандлá ӯрна, поӄӄлазэ но̄дылап ӄвадымбат.
Таб арáмба, ай арáга най орсуй э̄я.
Арáга ӄундаӄӄыт то̄пӄыт варкá.
Таб то̄пӄынды таблáни̇ кве̄динди̇ тэ̄домылап та̄дымба.
Табыт арага кядýп ай ки̇̄длап ме̄шпындыт.
На табыт пая́га э̄я.
Табын нэм Оптóтя э̄я.
Таб ма̄тӄыт ӯдя.
Оптóтя – ма̄тӄи̇ налӷуп э̄я.
Таб нобла свя̄рмешпа.
Оптóтя – сва̄ӈ сӧ̄дешпынди̇ налӷуп э̄я.
Таб налӄаборӷлап, ӄаборӷлап, пӱммлап, коннэборӷлап, пӧвлап сӧ̄дешпа.
Таб онҗ ружый шоӷорӷыт ня̄йп мешпат.
Пая́га кваяӷыт паызэ ӄвӭ̄лп кадэ̄шпат.
Сы̄рлап парӷле̄шпа.
Калáлап ко̄разэ мӧ̄лҗэшпат.
Тэдомылап мӧ̄лҗэшпат.
Шо̄ӷорп тядышпа.
Коннэртар нингелшпа, кваптышпа, тявтышпа, мӧ̄лҗэшпа, чагорешпа ай свя̄рмешпа.
На табыт нення э̄я.
Табын нэм Аннýка нэмдыкват.
Таб нагур о̄ӷлҗэшпи̇ ма̄т шуньде̄ӷыт о̄ӷлҗэшпа.
Табынд оккыртя̄ткет пот.
Таб сва̄ӈ о̄ӷлҗэшпа.
Таб сва̄к то̄рна, нагре̄шпа ай то̄ӷолҗэшпа.
Тапте̄л таб арáгани̇ нагрып нагре̄шпа.
Аннука сва̄к ай тек нагре̄шпа.
Таб танзэ́ надэ̄к э̄я.
Таб лӭ̄рлап лӭ̄рымба.
Нэ̄ аве́т пялдымба.
Аннука таыт ӄаптэ́п кӣдыт тир вадэ̄шпыза ай коҗат тир свӭ̄шӄыноллап таӄӄылба.
Надэ̄к пая́ганд пялдымба.
Таб калáлап остóлт па̄роӷындо то̄ ӣшпат ай таблáп ко̄разэ мӧ̄лҗэшпа.
Табыт чардье̄ муктыт ӄуп э̄я: ӣ, аз, ав, пая́, арá ай нэ̄.